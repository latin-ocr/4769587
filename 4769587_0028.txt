..22-

ex Themide procreatis, Ειῖνομλῃ, Δίκῃ, Εἰρήνῃ. - Neque minus ex bac lege hominibus sua
cuique sors obtingit, unde Μοῖραι quoque s. Parcae lovis ex eadem Themide filiae dicuntur: >
quamquam alii, et ipsa quoque theogonia alio loco, v. 217 sq„ aliam Parcis originem, love ceteris·
que diis antiquiorem, ex Nocte et Erebo assignarunt. Scilicet etiam dii aeternae fatorum legi ob-
noxii sunt, cuius legis ortum, quoniam in obscuro est ipsisque mundi primordiis aequalis, non
inepte ad Noctem, chaus vetusti filiam, referebant. — Tertia lovis uxor Eurynome est, ex
antiquiore quadam theogonia ascita, et significatione non satis certa, sed cui locus in hac uxorum
enumeratione propter filias denegari non poterat. Nam Gratias lovi peperit, quae, sicut Parcae
sortem, Horae autem iustitiam, aequitatem, concordiam, sie bae quidquid iucundum et delectabile
est hominum vitae dispensant. — Sequuntur quae aut alimenta corporibus procurant frugum pro-
ventu, aut animos rerum cognitione et scientia instruunt, Ceres et Mnemosyne, quarum altera
Proserpinam, altera Musas paritw). —-· sexta Latona est, mater Apollinis et Dianae,
quorum vis et natura minus certam ac definitam habet ad certas quasdam necessitates vitae huma·
nae relationem, quam ob causam neque primo loco, ante Themidem‚ numerari, neque media ceteris
interponi Latona apte poterat, sed debebat post has omnes et proxime ante lunonem collocari.
. De lunonis autem ex love liberis, Hebe s. Iuventa, llitbyia, Marte, deque Vulcano, quem
ipsa ex sese absque lovis amplexu procreasse dicitur, non opus est niune accuratius disputari, sed
videndum tantummodo, quatenus cum his sabulis Homeri theogonia aut conspiret aut discrepet.

Ac primum quidem Metidis nullam ab Homero mentionem factam videmus. Minervam
enim quamvis filiam lovis saepissime dicat, tamen nec matrem eius usquam nominat, nee quo
modo nata sit significat, ut dubitari possit, noveritne et probaverit fabulam illam, quae apud He-
siodum legitur, an aliter statuerit. Nam quod grammatici quidam Τριτογένειαν interpretantur ex
capite natam, nullius ad hanc quaestionem momenti est⁷⁰). Verumtamen, quum alios Minervae
natales in sabulis vetustis ac genuinis olim traditos fuisse nullo ne tenuissimo quidem vestigio pro-
betur⁷¹)‚ equidem Homerum eandem cum Hesiodo fabulam tenuisse arbitror, quarn quod nusquam
diserte memorat, mirari tum demum liceret, si quam rnemorandi causam fuisse videremus, quae
demonstrari nulla potest. Neque praetermittenda sunt verba lunonis, lovem alloquentis, 11. V, 880,
ἐπεὶ αὐτὸς ἐγείναο παῖδ’ ἆΐὸηλονε nam αὐτὸς non temere h. l. pro μόνος «lictum accipietur, quam·

vis veteribus quibusdam criticis hanc interpretationem improbatam esse scholia doceant7‘2). Certe

 

69) Fuisse qui primam omnium Cererem lovi nupsisse dicerent, Servius docet ad Virg. Georg. lv, 58.

70) Cf. Nitzsch. ad od. torn. l p. 213. Hermann. de Graeca Minerva opusc. vll, p. 277. Griinm.
Deutsche Mytliol. 1, p. 148.

71) Nam Mnaseae commentum ‚ de Coryphe, Oceani iilia, ct si quse sunt similia, in genuinarum fabulu-
rum numero non habenda csse apparet.

⁷2) schol. B. 1.. nd ll. l. l.: αὐτὸς ἓγείναοτ τοῦτο δέδωκεν ἀφορμήν Ἠσίοδῳ τὸ αὑτός ἀντὶ τοῦ μόνος
λαβεῖν, ὅπερ ὖ ποιητής οῦκ οἶδεν, ἀλλὰ λέγει, ἀνιεῖς αὐτήν, ἐπεὶ ου’ ἀΐδηλον αὑτήν ἐγέννησας.

