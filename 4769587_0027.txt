,-.21..-

liberisque plurimis susceptis. Restabit igitur, ut cum aliis quibusdam veteribus τοκῆας illo, quem
citavimus, 1000 non de parentibus, Saturno et Rhea, sed de proavis, Oceano et Tethye, accipia-
mus. lta sane non difficile erit dissensionem istam componere: poterimus enim et clandestinum
istum concubitum et subsequens matrimonium cuilibet quamvis sero tempori assignare. Vereor tamen
magnopere, ut haec interpretatio vera sit, videorque mibi agnoscere duas tractandarum fabularum
rationes plane inter se diversas. Nempe deorum regis, eius quem omnes Graeci communi nomine Δία,
h. e. nihil aliud quam Deum appellabant, aliae olim alibi uxores habebantur, ut quaeque dea in
maximo apud quemque populum bonore erat lovisque consortio digna aestimabatur. Hanc opinio-
num varietatem susceperunt deinde poetae, qui quum fabulas alias alibi natas contexere inter se et
concinnare conarentur, lieri non potuit, quin pro fundamento ponerent eas potissimum, quae ipsis
patriae et apud populares suos receptae essent, ceteras autem bis quantum possent accommodarent.
ltaque si lovis uxorem in patria sua lunonem, apud alios autem alias celebrari viderent, conci-
liandarum fabularum rationes duas habebant. Aut enim fuisse quidem alias olim lovi nuptas profi-
tebantur, sed postea dimissas, aut ne fuisse quidem illas uxores legitimas, sed pellicum loco ama-
tas, quales amores, sicut inter homines nullae leges vetabant, ita in diis quoque non magnopere
illius aetatis animos offendere potuisse facile apparet. Utraque ratio a nobilioribus poetis, et quorum
carmina ceteris pro exemplo essent et quasi viam praeirent, ascita et ad posteros propagata est.
Alteram Homerus sequitur, qui quum lovem statim adolescentem cum lunone copulet, ceteras videri
debet pro pellicibus habuisse: alteram Hesiodus amplexus est, apud quem lunonem Iupiter omnium
postremam in matrimonium (lucit, neque liberos postea ex aliis deabus procreat, praeterquam ex
Maia Mercurium. Sed haec Atlantis filia, Iapeti neptis, minoris haud dubie dignitatis inferiorisque
loci esse videbatur, quam-illae, quae ante lunonem lovi nupserant, ut Maiam quidem pellicem eius
haberi sine iniuria liceret, illas autem maiorum gentium deas necesse esset uxores legitimas, quam·
vis mox dimissas credi. — Ceterum ordinem quoque in enumerandis septem lovis uxoribus Hesio—
dus eum sequitur, quem non casu ac temere, sed prudenti consilio institutum esse facile intelligas.
Nam deorum hominumque moderatori ante omnia prudentiam adesse oportebat, quo ordinare regnum
et stabilire posset. Hanc ob causam Metin, h. e. nibil aliud quam prudentiam, primam uxorem
capit, moxque etiam penitius sibi copulat ac totam plane imbibit, quo sacto Minervam, ma-
ternae paternaeque prudentiae participem ac ministram, de suo ipse capite procreat. Pro·
xima Themis est⁶⁸)‚ dea iustitiae seu legis aeternae atque immutabilis, qua rerum omnium
naturam pariter ac vitam hominum regi oportet. Huius legis virtute quum temporum va-
rietates coelique mutatationes recto ordine convenienterque et concorditer procedunt, tum in

hominum societate ius sasque et concordia vigent, id quod significatur Horis tribus ⁸ 10Υο

68) Δ Pindaro hauc primam Iovis uxorem habitam ene ex hymn. fr. 2 p. 561 Boeckh. coniicit Caesar in
Diui-u. antiqu. 1843 p. 405. Sed interpretatio illius fragmenti uon sati· certa est.

